Hunc indicem, qui omnium verborum, quae in hymnis Homericis
leguntur, continet formas et locos ratione et ordine enumeratos ad
unum omnes, appendicem esse volui illius indicis Homerici, quem
anno 1891 absolvi, cuius in praefatione pollicitus sum me brevi illorum

verborum supellectilem foras daturum esse.

Institutio ac ratio quales sint huius indicis, cum ex illo indice

maiore satis liceat cognosci, nunc pauca addere mihi est in animo.

Ac primum quamquam hunc indicem ad exemplum maioris
editionis constituere mihi propositum erat, tamen non unius tantum
editionis hymnorum Homericorum lectiones in enumerandis vocabulis
formisque congessi, sed quattuor illarum editionum: Baumeisteri Lips.
a. 1860, Abelii Lips. 01 Prag. a. 1886, Gemollii Lips. a. 1886, Goodvvinii
Oxon. a. 1893 ita ut quas Baumeisteri et Abelii et Goodwinii editiones
exhibent lectiones sub textu annotarem. Neque tamen operaepretium
esse putavi in omnibus iis vocabuliS, quibus ab Abelio digamma vel
initiale restitutum est vel medium insertum est, hanc litteram servare, sed
prorsus omittere haud nefas duxi, nisi ubi ad hiatum tollendum valet,
praesertim cum adeundi ipsum iontem illius editionis Abelianae penes
unumquemque lectorem sit potestas. ltem Abelii vocalium contractiones
et distractiones alias scripturae leviores diversitates ut constanter
observarem et annotarem, mihi persuadere non potui.

Praeterea praestantissimorum codicum varias lectiones recepi,
inprimis editionem secutus Abelii, qui â€žomnes ne minimis quidem

exceptis in notis rettulit, ne ulla bonorum codicum lectio e Baumeisteri

 

